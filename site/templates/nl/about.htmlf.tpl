<h2>Over Walking Papers</h2>

<p>
    OpenStreetMap, de vrije wereldkaart die iedereen kan bewerken, is altijd op zoek naar nieuwe manieren om het nog makkelijker te maken om bij te dragen. Met Walking Papers kunnen delen uit OpenStreetMap worden afgedrukt zodat je de afdruk mee naar buiten kunt nemen om eenvoudig met potlood of pen aan te geven wat je ziet! Alle aantekeningen worden vervolgens weer ingescand zodat ze kunnen worden gedeeld met iedereen en bijdragen aan een betere OpenStreetMap kaart. 
</p>
<p>
    Walking Papers is een website en internet dienst die meedoen aan OpenStreetMap nog eenvoudiger maakt!
</p>

<h3>Aan de slag</h3>

<p>
    OpenStreetMap organiseert regelmatig bijeenkomsten waar je kunt meedoen. Voor nieuwe bezoekers liggen altijd GPS ontvangers klaar en in combinatie met een afdruk uit Walking Papers kun je naar buiten om te vergelijken wat er al op de kaart staat en wat jij kunt toevoegen. Kom eens naar een bijeenkomst en laat je meeslepen door de grote groep enthousiaste vrijwilligers
</p>
<p>
    Heb je al eens op OpenStreetMap gekeken? Vond je toen dat bepaalde dingen niet helemaal goed zijn?  Jij kunt meehelpen, het enige dat je nodig hebt is een computer met internet. Versleep wegen die volgens jou niet helemaal juist zijn getekend, teken gebouwen in, geef aan waar jou favoriete sportschool of muziekcentrum zich bevindt. Er is altijd wel iets te doen.
</p>
<p>
    Er zijn bepaalde zaken die je wél op een kaart wilt zien, maar die vanaf een luchtfoto of vanuit een rijdende auto moeilijk waar te nemen zijn. Pak een Walking Paper en noteer huisnummers en straatnaam bordjes. Loop er langs en zet alles op je afdruk zodat dit er aan bij kan dragen dat OpenStreetMap nog beter wordt. Combineer je gezonde wandelingen in de buitenlucht met het bijdragen aan OpenStreetMap.
</p>

<p>
    Walking Papers is een website met een unieke dienst waarmee de drempel om mee te doen aan OpenStreetMap heel laag is geworden. Maak zelf afdrukken, markeer jou waarnemingen met pen of potlood, scan je afdruk in en upload deze naar Walking Papers. Jou aantekeningen komen zo voor iedereen beschikbaar en geven jou en anderen de mogelijkheid om met de OpenStreetMap muteer functie Potlatch je verbeteringen in te voeren. Heb je ook geen zin om met een rugzak vol elektronica over straat te gaan om alles wat je ziet op te nemen? Heb je geen zin om alleen mee te doen, maak er dan een soort speurtocht van! Samen ontdekken wat er allemaal buiten te zien is en dit in kaart brengen is ontzettend leuk! Heb je wel zin om mee te doen, maar ben je niet handig met de computer? Ook dan is Walking Papers een uitkomst. Lever je afdrukken met aantekeningen in en anderen kunnen ze voor je verwerken.
</p>
<p>
    Walking Papers maakt gebruik van de Flickr <a href="http://www.flickr.com/services/api/flickr.places.findByLatLon.html">flickr.places.findByLatLon API optie</a> om de gescande afdrukken een label mee te geven waarmee ook voor anderen herkenbaar is om welk gebied op de wereld het gaat.</p>

<h3>Achtergrond</h3>
<p>
    Dit project is met name geïnspireerd door <a href="http://aaronland.info/">Aaron Cope van Flickr</a> en <a href="http://www.reallyinterestinggroup.com/">Ben, Russell en Tom van Really Interesting Group</a>, van wie het <a href="http://bookcamp.pbworks.com/PaperCamp">Papercamp</a>, <a href="http://aaronland.info/talks/papernet/">Papernet</a> en <a href="http://www.reallyinterestinggroup.com/tofhwoti.html">dingen die onze vrienden schreven op het internet 2008</a> bijdragen om deze post-digitale, middeleeuwse techniek te verklaren.
</p>
<p>
    <a href="mailto:info@walking-papers.org">info@walking-papers.org</a>
    <br />
    <a href="http://github.com/migurski/paperwalking">http://github.com/migurski/paperwalking</a>
</p>
